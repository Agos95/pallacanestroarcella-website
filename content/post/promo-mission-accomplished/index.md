---
title: "Promo: MISSION ACCOMPLISHED!"
date: 2022-05-20T10:34:06.755Z
draft: false
featured: false
image:
  filename: featured.jpg
  focal_point: Smart
  preview_only: false
---
Bella serata di pallacanestro all'Arcella e non solo per la vittoria ottenuta dalla nostra Promozione con la capoclassifica Albignasego, al termine di una gara emozionante.

<!--more-->

Innanzitutto, dopo due anni difficili, l’Hangar torna a riempirsi di tifosi festanti, che sostengono le squadre con entusiasmo e correttezza. In campo la partita è piacevole, anche grazie al convincente arbitraggio dei giovani Catipon e Cavinato. Il momento clou si colloca nel terzo quarto: dopo aver resistito all'inizio arrembante degli ospiti e al loro rush, altrettanto gagliardo, alla fine del secondo periodo, Agostini e soci tornano in campo dopo l’intervallo lungo con il piglio giusto e piazzano il break decisivo. I 9 punti di vantaggio acquisiti in questo frangente, infatti, scavano un solco che Albignasego non riesce più a colmare.

Dunque la missione è compiuta. Primo posto nel girone e fattore campo acquisito sia in semifinale, sia nell'eventuale finale. Ora ci attende la Piovese, avversario ostico che ci renderà la vita difficile, ma arrivati a questo punto l’identità dell’avversario conta poco. Tutto ciò che serve si trova dentro le quattro mura del nostro spogliatoio. E nel cuore di ciascuno dei nostri ragazzi.

On to the next one! Prua a mare, sempre! Forza Arcella!!

---

<u>***IN’S MERCATO ARCELLA – ALBIGNASEGO BASKET  71-62***</u>  
***Parz.***: 16-17, 16-19 (32-36); 22-9 (54-45), 17-17.

***ARCELLA***: Agostini [K] 6, Quaglia 3, Pietrogrande n.e., Bertolini 5, Pranjic 8, Bassi G. n.e., Bischetti 29, Crescenzio, Gobbo 15, Scabbia 5, Galligioni n.e., Gianesello n.e. All.: Costantini. 1° Ass.: Baraldo. 2° Ass.: Properzi.  
***ALBIGNASEGO***: Berto 8, Aldrigo, Caddemi [K] 15, Cisotto 1, Forcellini 11, Bortoloni 10, Bassan 4, Ferro 6, Favaro 6, Guolo 1, Bortolami, Mittino. All.: Pavan A. 1° Ass.: Pavan M.  
***ARBITRI***: Catipon e Cavinato.

***T.L.***: Arcella 20/29, Albignasego 9/22.  
***T. da 3***: Arcella 5 (Bischetti 3, Pranjic 1, Bertolini 1), Albignasego 5 (Caddemi 3, Favaro 2).  

***F. di sq.***: Arcella 22, Albignasego 26.  
***Usciti per f.***: Agostini e Bertolini (Arcella), Caddemi (Albignasego).  
***F. T.***: Albignasego 1 (panchina).  
***Esp.***: nessuna.